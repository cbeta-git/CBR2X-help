<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<link href="ba.css" rel="stylesheet" type="text/css" />
<title>禪林象器箋序</title>
</head>
<body>
<h1>禪林象器箋序</h1>
<p class="body_margin-4">五葉結果之後。稟承祖胤者。多附居律寺而已矣。百丈和尚。創意而設禪居。震耀儀表規矩。以謀令法久住。乃覩有師徒焉。有堂舍焉。有禮則焉。有器服焉。以義定各。論云語於名轉。名於義轉。(止此)名義既穊矣。須是紬繹其義。而發明其名也忠顓蒙。有志于茲。大凡佛教儒典。諸子歷史。詩文小說。目之所及。意之所詣。遠蒐近羅。或對斜陽。或挑殘燈。多累歲月。稍覺無遺漏焉。且輟簡。而題其稾。以禪林象器箋矣。易曰。見乃謂之象。形乃謂之器。如今所謂。象器者。名義之所競趣也。</p>
<p class="body_margin-4">寬保元年辛酉秋九月 日</p>
<p class="body_margin-4">葆雨堂主八十九翁道忠無著題</p>
</body>
</html>
