<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<title>漢譯南傳大藏經(元亨寺版) 律藏五</title>
<link href="N05.css" rel="stylesheet" type="text/css" />
</head>
<body>
<p class="head">比丘波羅提木叉</p>
<p class="head_1">〔序〕</p>
<p class="body_margin-4">大德僧！請聽！今日是十五日布薩也，若僧伽機熟者，僧伽行布薩，誦出波羅提木叉。</p>
<p class="body_margin-4">何為僧伽最初行事耶？〔謂：〕諸大德應告〔身〕清淨，我誦波羅提木叉，在此我等悉諦聽而應善念。有罪者應發露（懺悔），無罪者可默然。依默然而知諸大德之清淨。如對一一質問有答，如是，關於進行中應問至三次。問至三次時，記憶有
罪而不發露者，得故意妄語罪。諸大德！故意妄語是障道法，乃世尊所說也。是故記憶有罪，求其身清淨之比丘，應發露其罪，發露者彼得安樂。</p>
<p class="body_margin-4">大德僧！〔戒經之〕序誦出已。於此我問諸大德：「諸大德！對此得清淨否？」二次問：「對此事得清淨否？」三次問：「對此事得清淨否？」諸大德對此事得清淨，是故默然，我如是知解。</p>
<p class="head_1">〔四波羅夷法〕</p>
<p class="body_margin-4">於此誦出此等四波羅夷法。</p>
<p class="body_margin-n05">〔一〕任何比丘，受比丘之學戒，不捨戒、戒羸不告示而行不淨法者，即使與畜生行，亦是波羅夷不共住。</p>
<p class="body_margin-n05">〔二〕任何比丘，若由村落或蘭若，以盜心不與而取者，對於如是竊盜，諸王逮捕盜人而如是說：「汝為盜人、汝為愚者、汝為癡者、汝為盜賊。」然後，或殺、或縛、或逐——比丘！如是盜取者，亦是波羅夷不共住。</p>
<p class="body_margin-n05">〔三〕任何比丘，若故意奪人體之生命，或因此而求持殺具者、或讚歎死之美、或以死勸導，云：「咄！男子！此惡苦之生，於汝何〔益〕？汝死勝於生。」如是心意，如是決心，以種種方便讚歎死之美，以死勸導者，此亦波羅夷不共住。</p>
<p class="body_margin-n05">〔四〕任何比丘，未證知，而認為己有上人法，主張〔己已得〕具足正智正見，〔而作如是宣說：〕「我如是知，如是見。」彼於其後，或被追問、或不被追問，冀望清淨其罪，而如是言：「友！我不知而言如是知，不見而言見，言虛誑妄語」者，除增上慢外，此亦波羅夷不共住。</p>
<p class="body_margin-4">大德僧！四波羅夷法已誦竟。〔若〕比丘犯其中任何一項者，不得與諸比丘共住。如於〔出家〕前爾後亦為波羅夷，不得共住。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於
此事得清淨，是故默然，我如是知解。</p>
<p class="body_right">———誦出波羅夷終———</p>
<p class="head_1">〔十三僧殘法〕</p>
<p class="body_margin-4">大德僧！今誦出此等十三僧殘法。</p>
<p class="body_margin-n05">〔一〕除夢中外，若故意行泄不淨者，僧殘。</p>
<p class="body_margin-n05">〔二〕任何比丘，若起欲情變心與女人身相觸，或捉手、或捉髮、或觸其某身支者，僧殘。</p>
<p class="body_margin-n05">〔三〕任何比丘，起欲情變心，對女人言粗惡語者，即如年輕男子向年輕女人言含淫欲法之語者，僧殘。</p>
<p class="body_margin-n05">〔四〕任何比丘，若起欲情變心，於女人前，為己讚歎淫欲供養而言：「妹！於如我之持戒者、梵行者、具善法行者，依此法供養，則此為供養中之第一。」若有關淫欲法者，僧殘。</p>
<p class="body_margin-n05">〔五〕任何比丘，為媒者，〔即〕為女人〔傳達〕男子之情意、或為男子〔傳達〕女人之情意、或令成夫婦、或令成情人，雖一時〔之關係〕，亦僧殘。</p>
<p class="body_margin-n05">〔六〕若比丘自乞造房舍，無主自理時，應如量而造。於此所謂如量者：長十二佛搩手、內廣七搩手也。應率同諸比丘指示作處，應由此諸比丘於無難處、有行處指示作處；若比丘於有難處、無行處之作處，自乞造房舍，或不率同諸比丘指示作處，或過量者，僧殘。</p>
<p class="body_margin-n05">〔七〕若比丘造大精舍，有主而自理，應率同諸比丘指示作處，由諸比丘指示無難處、有行處之作處。若比丘於有難處、無行處之作處，造大精舍；若不率同諸比丘指示作處者，僧殘。</p>
<p class="body_margin-n05">〔八〕任何比丘，對他比丘惡瞋不滿，而以無根波羅夷法誹謗之，〔思：〕「可能令彼由此梵行退墮。」彼於後時，或被詰問或不被詰問，其事情無根者，因比丘住於瞋恚故者，僧殘。</p>
<p class="body_margin-n05">〔九〕任何比丘，對他比丘惡瞋不滿，唯取異事中之某種類似點，以波羅夷法誹謗之，〔思：〕「〔由此〕可能令彼由此梵行退墮。」彼於後時，或被詰問或不被詰問，而言唯取其異事之某種類似點。因比丘住於瞋恚故者，僧殘。</p>
<p class="body_margin-n05-1">〔一〇〕任何比丘，企圖破和合僧或取導致破僧之事件揭示〔於公眾〕而住立，諸比丘應對彼比丘作如是言：「尊者！勿企圖破和合僧或取導致破僧之事件揭示〔於公眾〕而住立。尊者！應與僧伽和合。僧伽實為歡喜、和合、無諍，同一說戒，安穩而住。」諸比丘對彼比丘作如是言已，〔尚〕固執者，諸比丘為令彼比丘捨其執，應三次諫告。至三次諫告時，若捨則善，若不捨則僧殘。</p>
<p class="body_margin-n05-1">〔一一〕若有比丘等，為彼比丘之隨順者、結黨者，若一人、若二人、若三人，而彼等如是言：「尊者！對彼比丘勿說何事，彼比丘是法語者，彼比丘是律語者。彼比丘是取我等所欲求、所喜樂而語，知我等之〔所欲〕而語。是〔故〕對彼，我等應忍可。」諸比丘應對彼比丘等作如是言：「尊者！勿作如是言，彼比丘非法語者，彼比丘非律語者。至於尊者等，亦勿歡喜破僧。尊者等應與僧伽和合。僧伽實為歡喜、和合、無諍，同一說戒，安穩而住。」</p>
<p class="body_margin-4">諸比丘對彼比丘等作如是言已，尚固執者，諸比丘為令彼比丘捨其執，應三次諫告。至三次諫告時，若捨則善，若不捨則僧殘。</p>
<p class="body_margin-n05-1">〔一二〕若比丘惡口性，於繫屬教誡中之學處，由諸比丘如法語之，而作自身不可共語，〔言：〕「尊者！對我勿說任何事若善若惡，我對尊者亦不說任何事若善若惡。尊者等，應禁止語我。」諸比丘應對彼比丘作如是言：「尊者！勿以己為不可
共語。尊者！應以己為可共語。請尊者對諸比丘亦如法語之，諸比丘亦對尊者如法語之。如是，佛弟子眾由相互語、相互勉勵而增長。」</p>
<p class="body_margin-4">諸比丘對彼比丘作如是言已，尚固執者，諸比丘為令彼比丘捨其執，應三次諫告。至三次諫告時，若捨則善，若不捨則僧殘。</p>
<p class="body_margin-n05-1">〔一三〕若比丘依村或城鎮而住，以惡行穢污俗家。彼之惡行被見且被聞，由彼所穢污之俗家亦被見且被聞。諸比丘應對彼比丘作如是言：「尊者是惡行穢污俗家者，尊者之惡行被見且被聞，又由尊者所穢污之俗家亦被見且被聞。尊者！請離去此住處！尊者！不得再住此處！」諸比丘如是言彼比丘已，比丘對諸比丘作如是言：「諸比丘是隨愛、隨瞋、隨癡、隨怖。對如是罪，或者驅出，或不驅出。」諸比丘應對彼比丘作如是言：「尊者！勿作如是言，諸比丘非隨愛、非隨瞋、非隨癡、非
隨怖。尊者以惡行穢污俗家，尊者之惡行正被見且被聞，由尊者所穢污之俗家亦被見且被聞。尊者！離去此住處！尊者！不得再住此處。」</p>
<p class="body_margin-4">諸比丘對彼比丘如是言已，尚固執者。諸比丘為令彼比丘捨其執，應三次諫告。至三次諫告時，若捨則善，若不捨則僧殘。</p>
<p class="body_margin-4">大德僧！十三僧殘法已誦竟。〔前之〕九從最初即成罪，〔後〕四至三次方成罪。</p>
<p class="body_margin-4">比丘犯以上任何一項，知而覆藏若干日，則依其日數，彼比丘雖非願意亦當別住。別住竟，比丘更於六夜，應入比丘之摩那埵。比丘摩那埵竟，其處若有二十人之比丘僧伽時，可許彼復權。若二十人，雖缺少一人之比丘僧伽，欲使其比丘復權，彼
比丘亦不得回復。又彼諸比丘應受呵責，此乃於此時之如法行也。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p class="body_right">———誦出僧殘終———</p>
<p class="head_1">〔二不定法〕</p>
<p class="body_margin-4">大德僧！今誦出此等二不定法。</p>
<p class="body_margin-n05">〔一〕任何比丘與女人一對一共於秘密可淫屏處坐，被可信之優婆夷發現，以三法中之任何一法說之，或波羅夷、或僧殘、或波逸提。若比丘承認同坐，〔隨其所說〕依三法中之任何一法處罰之，或以波羅夷、或以僧殘、或以波逸提。或由可信之優婆夷所說，以處罰其比丘。名為不定法。</p>
<p class="body_margin-n05">〔二〕若於非屏處坐，不是可淫處，而為適與女人語粗惡語處。若任何比丘於如是之處，與女人一對一秘密而共坐，被可信之優婆夷發現，以二法中之任何一法說之，或僧殘、或波逸提。若比丘承認同坐，依二法中之任何一法處罰之，或以僧殘、或以波逸提。或由可信之優婆夷所說，以處罰其比丘。此亦不定法。</p>
<p class="body_margin-4">大德僧！二不定法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p class="body_right">———誦出不定終———</p>
<p class="head_1">〔三十尼薩耆波逸提法〕</p>
<p class="body_margin-4">大德僧！今誦出此等三十尼薩耆波逸提法。</p>
<p class="head_3">第一　迦絺那衣品</p>
<p class="body_margin-n05">〔一〕比丘〔三〕衣已竟，迦絺那衣捨已，限於十日內可蓄長衣。若過此者，尼薩耆波逸提。</p>
<p class="body_margin-n05">〔二〕比丘三衣已竟，迦絺那衣捨已，雖一夜離三衣者，除僧之認許外，尼薩耆波逸提。</p>
<p class="body_margin-n05">〔三〕比丘〔三〕衣已竟，迦絺那衣捨已，比丘若可得非時衣，當由冀望〔衣〕之比丘納受。納受之後應速作〔衣〕。若非滿足時，唯限一月，其〔期限〕以內有望可滿足者，其比丘得蓄其衣。若蓄過此，雖有望〔滿足〕，亦尼薩耆波逸提。</p>
<p class="body_margin-n05">〔四〕任何比丘，令非親里比丘尼浣、染、打故衣者，尼薩耆波逸提。</p>
<p class="body_margin-n05">〔五〕任何比丘，受非親里比丘尼之衣，除交易外，尼薩耆波逸提。</p>
<p class="body_margin-n05">〔六〕任何比丘，於非親里之居士、居士婦乞衣者，除具其條件外，尼薩耆波逸提。於此所謂之條件者，比丘衣被奪時，或失衣之時，是其條件也。</p>
<p class="body_margin-n05">〔七〕若彼比丘，非親里之居士、居士婦有多衣供奉而令恣意擇取，彼比丘最多亦當由其衣中取用內衣、外衣。若取用過此者，尼薩耆波逸提。</p>
<p class="body_margin-n05">〔八〕非親里之居士或居士婦，若為比丘豫備衣資，以此衣資購衣，使某甲比丘披覆，此時若其比丘未受請先往，就其衣作指示：「善哉！賢者！以此衣資購如斯之衣與我披覆！」望求好衣故，尼薩耆波逸提。</p>
<p class="body_margin-n05">〔九〕若兩非親里之居士或居士婦，各自為比丘豫備衣資，思：「我等將各自以此衣資，各自購衣，與某甲比丘披覆。」此時若其比丘未受請先往，就其衣作指示：「善哉！賢者！以各自衣資，兩人共同購如斯一衣與我披覆！」望求好衣故，尼薩
耆波逸提。</p>
<p class="body_margin-n05-1">〔一〇〕若王、若大臣、若婆羅門、若居士以使者為比丘送衣資，言：「以此衣資購衣，與某甲比丘披。」其使者至比丘處而如是言：「大德！為長老送來衣資，長老當領受此衣資。」其比丘對其使者而作是言：「賢者！我等勿領受衣資，我等於適當之時，當受淨衣。」其使者如是言其比丘曰：「長老有執事人乎？」諸比丘！冀望衣之比丘當指示執事人、淨人或優婆塞而言：「賢者！其人乃諸比丘之執事人。」其使者得執事人之同意，至其比丘處而如是言：「大德！長老所指示之執事人，我已得其同意矣。長老！屆時，請往〔彼處〕，彼當以衣與尊師。」諸比丘！若有冀望得衣之比丘，可至執事人處，二三次催促：「賢者！我要衣。」二三次催促，而得其衣者可；若不得者，四次、五次至六次，為〔其衣〕而寂默立之；四次、五次至最多六次，寂默立之，得其衣者可；過此盡力求得者，尼薩耆波逸提。若不得時，至送衣資之施主處，自去或遣使者。「諸賢！汝等為比丘送來衣資，對其比丘無任何之利益。卿等當取還自己之物，以免汝等失自己之物。」此乃於此時之如法行也。</p>
<p class="head_3">第二　絹絲品</p>
<p class="body_margin-n05-1">〔一一〕任何比丘，若以雜絹絲作臥具者，尼薩耆波逸提。</p>
<p class="body_margin-n05-1">〔一二〕任何比丘，若令作純黑色羊毛之臥具者，尼薩耆波逸提。</p>
<p class="body_margin-n05-1">〔一三〕若比丘，作新臥具時，當取二分純黑色羊毛，第三分白色羊毛，第四分褐色羊毛。若比丘不取二分純黑色羊毛，第三分白色羊毛，第四分褐色羊毛，而令作新臥具者，尼薩耆波逸提。</p>
<p class="body_margin-n05-1">〔一四〕若比丘，新作臥具者，應持用六年。其臥具若於六年以內，或捨或不捨，而作新臥具者，除僧伽之認許外，尼薩耆波逸提。</p>
<p class="body_margin-n05-1">〔一五〕若比丘，作座臥具，以壞色故，應從舊臥具之邊緣取入一佛搩手。若比丘不從舊臥具取入一佛搩手，而令作新座臥具者，尼薩耆波逸提。</p>
<p class="body_margin-n05-1">〔一六〕若比丘，行路時得羊毛，有需要當可領受。領受已而無持者時，欲自持得限三由旬。若持過此者，雖無持者，亦為尼薩耆波逸提。</p>
<p class="body_margin-n05-1">〔一七〕任何比丘，令非親里比丘尼浣、染或梳羊毛者，尼薩耆波逸提。</p>
<p class="body_margin-n05-1">〔一八〕任何比丘，自捉金銀及錢，或令捉之，或受其留置者，尼薩耆波逸提。</p>
<p class="body_margin-n05-1">〔一九〕任何比丘，若為買賣種種之金銀者，尼薩耆波逸提。</p>
<p class="body_margin-n05-1">〔二〇〕任何比丘，若交易種種〔物品〕者，尼薩耆波逸提。</p>
<p class="head_3">第三　鉢品</p>
<p class="body_margin-n05-1">〔二一〕限十日得蓄長鉢，若過此者，尼薩耆波逸提。</p>
<p class="body_margin-n05-1">〔二二〕任何比丘，鉢不至五綴而換新鉢者，尼薩耆波逸提。其鉢應由彼比丘捨於比丘眾，比丘眾中，當以最下之鉢與彼比丘。「比丘！此是汝鉢，當持至破壞。」此乃於此時之如法行也。</p>
<p class="body_margin-n05-1">〔二三〕病比丘當有病殘藥，即：熟酥、生酥、油、蜜、石蜜也。此等得後，限蓄七日得以食用。若過此者，尼薩耆波逸提。</p>
<p class="body_margin-n05-1">〔二四〕熱季之最後一月，比丘當求雨季衣，熱季之最後半月，當作而受用；若熱季之最後一月以前求雨季衣，熱季之最後半月以前作而受用者，尼薩耆波逸提。</p>
<p class="body_margin-n05-1">〔二五〕任何比丘，自以衣施與比丘後，忿怒不喜，自奪或令奪者，尼薩耆波逸提。</p>
<p class="body_margin-n05-1">〔二六〕任何比丘，自乞絲令織師織衣者，尼薩耆波逸提。</p>
<p class="body_margin-n05-1">〔二七〕非親里之居士或居士婦，為比丘令織師織衣。其時，若比丘於〔居士〕未受請之前至織師處，就其衣作指示：「賢者！此衣為我而織，作長、寬、厚、善織、密緻、平滑又易理，我等亦會以物贈賢者耳。」彼比丘如是語已，若贈以物，雖僅托鉢食，亦尼薩耆波逸提。</p>
<p class="body_margin-n05-1">〔二八〕有十日而未至〔前〕迦提月之滿月，比丘得特施衣者，比丘知特施衣，當領受之，領受之後，可蓄至衣時。若蓄過此者，尼薩耆波逸提。</p>
<p class="body_margin-n05-1">〔二九〕夏安居竟後至迦提月之滿月，住任何具有危險與恐怖之阿蘭若住處，住如是住處之比丘，願意者，可以三衣中之一衣置於民家。比丘若有任何離衣因緣，彼等比丘得離其衣，以六夜為限。除僧之認許外，若離過此限者，尼薩耆波逸提。</p>
<p class="body_margin-n05-1">〔三〇〕任何比丘，明知為供養僧之所得物，而迴入為己有者，尼薩耆波逸提。</p>
<p class="body_margin-4">大德僧！三十尼薩耆波逸提法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p class="body_right">———誦出尼薩耆波逸提終———</p>
<p class="head_1">〔九十二波逸提法〕</p>
<p class="body_margin-4">大德僧！今誦出九十二波逸提法。</p>
<p class="head_3">第一　妄語品</p>
<p class="body_margin-n05">〔一〕故意妄語者，波逸提。</p>
<p class="body_margin-n05">〔二〕罵詈語者，波逸提。</p>
<p class="body_margin-n05">〔三〕以語令比丘離間者，波逸提。</p>
<p class="body_margin-n05">〔四〕任何比丘，令未受具戒者逐句同誦法者，波逸提。</p>
<p class="body_margin-n05">〔五〕任何比丘，與未受具戒者同宿〔處〕，過二夜、三夜，若宿者，波逸提。</p>
<p class="body_margin-n05">〔六〕任何比丘，若與女人同宿〔處〕者，波逸提。</p>
<p class="body_margin-n05">〔七〕任何比丘，對女人以過五、六語說法者，除有智之男人〔陪席〕外，波逸提。</p>
<p class="body_margin-n05">〔八〕任何比丘，對未受具戒者，若說有上人法，即使真實，亦波逸提。</p>
<p class="body_margin-n05">〔九〕任何比丘，以比丘之粗罪，語未受具戒者，除比丘僧認許外，波逸提。</p>
<p class="body_margin-n05-1">〔一〇〕任何比丘，若自掘地或令掘者，波逸提。</p>
<p class="head_3">第二　草木品</p>
<p class="body_margin-n05-1">〔一一〕伐草木者，波逸提。</p>
<p class="body_margin-n05-1">〔一二〕作異語並惱他者，波逸提。</p>
<p class="body_margin-n05-1">〔一三〕譏嫌或罵〔僧之知事〕者，波逸提。</p>
<p class="body_margin-n05-1">〔一四〕任何比丘，將僧伽之臥牀、椅子、臥褥或坐褥，鋪於露地或使鋪，出時不收、不令收又不託人而離去者，波逸提。</p>
<p class="body_margin-n05-1">〔一五〕任何比丘，於僧伽之精舍中，鋪敷臥具或令鋪，出時不收、不令收又不託人而離去者，波逸提。</p>
<p class="body_margin-n05-1">〔一六〕任何比丘，於僧伽之精舍中，知而擠進先來比丘之〔牀〕間展設牀座，言「感不舒暢者出去」，非有他義而作是理由者，波逸提。</p>
<p class="body_margin-n05-1">〔一七〕任何比丘，瞋怒不喜，從僧伽之精舍將比丘拖出或令拖出者，波逸提。</p>
<p class="body_margin-n05-1">〔一八〕任何比丘，在僧伽之精舍中，於樓上之脫腳牀或脫腳椅坐或臥者，波逸提。</p>
<p class="body_margin-n05-1">〔一九〕比丘作大精舍時，限於留門窗處，為定置橫木，為裝置窗牖，〔住於無作物處之比丘，〕得指示覆二、三重，若過此指示者，雖住於無作物處之比丘，亦波逸提。</p>
<p class="body_margin-n05-1">〔二〇〕任何比丘，知而將有蟲水，澆於草或土上，或使澆之者，波逸提。</p>
<p class="head_3">第三　比丘尼教誡品</p>
<p class="body_margin-n05-1">〔二一〕任何比丘，若不被〔僧伽〕選任而教誡比丘尼者，波逸提。</p>
<p class="body_margin-n05-1">〔二二〕雖被選任而若至日沒時，〔仍〕教誡比丘尼者，波逸提。</p>
<p class="body_margin-n05-1">〔二三〕任何比丘，若至比丘尼住處教誡比丘尼者，除因緣外，波逸提。此處所謂因緣者，乃比丘尼病時之謂。</p>
<p class="body_margin-n05-1">〔二四〕任何比丘，若作如是言：「諸長老比丘為利養〔故〕，教誡諸比丘尼。」波逸提。</p>
<p class="body_margin-n05-1">〔二五〕任何比丘，將衣與非親里比丘尼者，除易〔衣〕外，波逸提。</p>
<p class="body_margin-n05-1">〔二六〕任何比丘，若為非親里比丘尼縫衣或令縫者，波逸提。</p>
<p class="body_margin-n05-1">〔二七〕任何比丘，豫約比丘尼同道而行者，雖一聚落間，除因緣外，波逸提。此處所謂因緣者，覺有危險恐怖，需結隊而行於道時之謂。</p>
<p class="body_margin-n05-1">〔二八〕任何比丘，豫約比丘尼同乘一船而往上游或往下游者，除橫渡外，波逸提。</p>
<p class="body_margin-n05-1">〔二九〕任何比丘，知而使比丘尼周旋取食者，除在家人事先豫備外，波逸提。</p>
<p class="body_margin-n05-1">〔三〇〕任何比丘，獨與比丘尼於一秘密處共坐者，波逸提。</p>
<p class="head_3">第四　食品</p>
<p class="body_margin-n05-1">〔三一〕無病比丘於施食處取食一次，若過此而取者，波逸提。</p>
<p class="body_margin-n05-1">〔三二〕別眾食，除因緣外，波逸提。因緣者，〔指〕病時、施衣時、作衣時、行路時、乘船時、大眾會時、沙門施食時，即此所謂因緣也。</p>
<p class="body_margin-n05-1">〔三三〕數數食，除因緣外，波逸提。因緣者，指病時、施衣時、作衣時，即此所謂因緣也。</p>
<p class="body_margin-n05-1">〔三四〕以餅或麨給予來家之比丘隨意取用時，比丘欲取可取滿二、三鉢，若過此而取者，波逸提。取二、三鉢時，由其處持去應分與諸比丘，此為斯時之法也。</p>
<p class="body_margin-n05-1">〔三五〕任何比丘，足食已，復取非殘食之嚼食或噉食者，波逸提。</p>
<p class="body_margin-n05-1">〔三六〕任何比丘，將非殘食之嚼食或噉食持來請已足食比丘，云：「比丘！嚼之！食之！」知〔罪〕而欲使犯者，〔若其比丘〕食時，波逸提。</p>
<p class="body_margin-n05-1">〔三七〕任何比丘，於非時食嚼食或噉食者，波逸提。</p>
<p class="body_margin-n05-1">〔三八〕任何比丘，食蓄藏之嚼食或噉食者，波逸提。</p>
<p class="body_margin-n05-1">〔三九〕如是者，美味之食也，即：酥、生酥、油、蜜、砂糖、魚、肉、乳、酪也。任何比丘，若無病而為己要求如是美味之食而食者，波逸提。</p>
<p class="body_margin-n05-1">〔四〇〕任何比丘，若將不與之食物持至口邊者，除水及楊枝外，波逸提。</p>
<p class="head_3">第五　裸行品</p>
<p class="body_margin-n05-1">〔四一〕任何比丘，無論對裸形外道或遍行外道男或遍行外道女，若親手給予嚼食或噉食者，波逸提。</p>
<p class="body_margin-n05-1">〔四二〕任何比丘，對〔他〕比丘〔言：〕「來！友！入村或鎮乞食。」〔而帶出，〕將〔施食〕予彼或不予而令離去之，言「去！友！與汝語或坐，我不快，我唯一人語或坐為快。」以是理由而作，非他者，波逸提。</p>
<p class="body_margin-n05-1">〔四三〕任何比丘，進入食事中之家強坐者，波逸提。</p>
<p class="body_margin-n05-1">〔四四〕任何比丘，與女人共坐於秘密屏處者，波逸提。</p>
<p class="body_margin-n05-1">〔四五〕任何比丘，獨與一女人秘密共坐者，波逸提。</p>
<p class="body_margin-n05-1">〔四六〕任何比丘，受請食，有其他比丘時，不告彼而於食前或食後訪他家者，除因緣外，波逸提。因緣者，指施衣時、作衣時，即此所謂因緣也。</p>
<p class="body_margin-n05-1">〔四七〕無病比丘可受四月藥資具之請，除更請、常施請外，若過此而受者，波逸提。</p>
<p class="body_margin-n05-1">〔四八〕任何比丘，若往觀出征軍，除有如是理由外，波逸提。</p>
<p class="body_margin-n05-1">〔四九〕又比丘若有何等因緣需至軍中，比丘可於軍中宿〔限〕二夜、三夜，若停宿過此者，波逸提。</p>
<p class="body_margin-n05-1">〔五〇〕若比丘二夜、三夜停宿於軍中期間，或往〔觀〕模擬戰、或列兵、或配兵、或閱兵者，波逸提。</p>
<p class="head_3">第六　飲酒品</p>
<p class="body_margin-n05-1">〔五一〕飲須羅、面羅耶〔酒〕者，波逸提。</p>
<p class="body_margin-n05-1">〔五二〕以指胳肢者，波逸提。</p>
<p class="body_margin-n05-1">〔五三〕嬉戲於水中者，波逸提。</p>
<p class="body_margin-n05-1">〔五四〕輕侮〔之態度〕者，波逸提。</p>
<p class="body_margin-n05-1">〔五五〕任何比丘，令比丘恐怖者，波逸提。</p>
<p class="body_margin-n05-1">〔五六〕任何比丘，雖無病而燃火或令燃之以暖身，除有適當理由外，波逸提。</p>
<p class="body_margin-n05-1">〔五七〕任何比丘，半月以內若沐浴者，除因緣外，波逸提。因緣者，熱季終之一個月半，雨季初之一個月，即二個月半之暑時、熱時，又病時、造作時、行路時、風雨時，即此所謂因緣也。</p>
<p class="body_margin-n05-1">〔五八〕得新衣之比丘，應取三種壞色中之一壞色，即青色、泥色或黑褐色也。若比丘不取三種壞色中之一壞色而著用新衣者，波逸提。</p>
<p class="body_margin-n05">〔五九〕任何比丘，對比丘、比丘尼、式叉摩那、沙彌或沙彌尼，親自以衣淨施，不還與彼而著用者，波逸提。</p>
<p class="body_margin-n05-1">〔六〇〕任何比丘，隱藏或令隱藏其他比丘之鉢、衣或坐具、針筒、腰帶，雖為戲笑，亦波逸提。</p>
<p class="head_3">第七　有蟲水品</p>
<p class="body_margin-n05-1">〔六一〕任何比丘，故意奪生物之命者，波逸提。</p>
<p class="body_margin-n05-1">〔六二〕任何比丘，知水中有蟲而飲用者，波逸提。</p>
<p class="body_margin-n05-1">〔六三〕任何比丘，知諍事已如法裁決，欲令再羯磨而騷亂者，波逸提。</p>
<p class="body_margin-n05-1">〔六四〕任何比丘，知〔他〕比丘之粗罪，若覆藏者，波逸提。</p>
<p class="body_margin-n05-1">〔六五〕任何比丘，知未滿二十歲而授予具足戒者，此人不得戒，〔尊證〕之諸比丘當受呵責，於彼比丘，波逸提。</p>
<p class="body_margin-n05-1">〔六六〕任何比丘，明知賊隊而共同豫約同路而行者，乃至一聚落間，亦波逸提。</p>
<p class="body_margin-n05-1">〔六七〕任何比丘，與女人共同豫約同道而行，雖一聚落之間，亦波逸提。</p>
<p class="body_margin-n05-1">〔六八〕任何比丘，若作如是語：「我如是知解世尊所說之法，凡是世尊所說：『此等是障道法。』但行之亦不足以障道。」諸比丘應對此比丘作如是言：「具壽！勿作如是言，勿誹謗世尊，對世尊誹謗者實不善，世尊實不作如是說。友！世尊以種種方便說示之障道法，確是障道也。而行此等〔障道法〕者足以障道。」此比丘〔聞〕諸比丘作如是言已，尚固執者，諸比丘為令其捨棄〔惡見〕，應三次諫告。至三次諫告時，若捨則善，若不捨則波逸提。</p>
<p class="body_margin-n05-1">〔六九〕任何比丘，知之而與如是說〔惡見〕、不受法之處分、不捨成見者共事、共住或共宿者，波逸提。</p>
<p class="body_margin-n05-1">〔七〇〕若沙彌如是言：「我如是知解世尊所說之法，凡是世尊所說：『此等是障道法。』但行之亦不足以障道。」諸比丘應對此沙彌作如是言：「友！沙彌！勿作如是言，勿誹謗世尊，對世尊誹謗者實不善，世尊實不作如是說。友！沙彌！世尊以種種方便〔說示之〕障道法，確是障道也。而行此等〔障道法〕者足以障道。」諸比丘對該沙彌作如是言已，〔該沙彌〕尚固執者，諸比丘當告以：「友！沙彌！從今以後，汝不得稱世尊是汝師，其他沙彌得與諸比丘共宿二夜、三夜，而汝即不得。〔請汝〕遠去之、消失之。」任何比丘知如是被擯滅之沙彌而予以撫慰、或伺候、或共事、或共宿者，波逸提。</p>
<p class="head_3">第八　如法品</p>
<p class="body_margin-n05-1">〔七一〕任何比丘，雖由諸比丘如法言之，若作如是言：「友！我未詢問其他堪能持律之比丘，我當不持此學處。」者，波逸提。諸比丘！學戒之比丘應了知、詢問、熟慮之，此為斯時之法也。</p>
<p class="body_margin-n05-1">〔七二〕任何比丘，於說示波羅提木叉時，若作如是言：「說示此小小戒有何用？唯導致疑惑、苦惱、混亂而已！」而誹謗戒〔律〕者，波逸提。</p>
<p class="body_margin-n05-1">〔七三〕任何比丘，於每半月說示波羅提木叉時，若作如是言：「我今始知此法含於戒經中，收於戒經中，於每半月說示。」若其他諸比丘知此比丘曾二、三次於說示波羅提木叉時列席，勿再論，此比丘不能以不知之理由而脫〔罪〕。此時彼所犯之罪，應依法處分，更應呵責其無知：「友！汝於說示波羅提木叉時，不一心專念，故汝失利得。」因此無知故，波逸提。</p>
<p class="body_margin-n05-1">〔七四〕任何比丘，對比丘瞋怒不喜而毆打者，波逸提。</p>
<p class="body_margin-n05-1">〔七五〕任何比丘，對比丘瞋怒不喜而舉手作劍勢者，波逸提。</p>
<p class="body_margin-n05-1">〔七六〕任何比丘，以無根之僧殘罪誹謗其他比丘者，波逸提。</p>
<p class="body_margin-n05-1">〔七七〕任何比丘，對比丘故意使疑惱者，即使令彼等有少時不安，僅此動機而無其他者，波逸提。</p>
<p class="body_margin-n05-1">〔七八〕任何比丘，立於〔與己〕發生諍論而不和之諸比丘附近屏處而聽者，「我聽彼等之所言。」僅此動機而無其他者，波逸提。</p>
<p class="body_margin-n05-1">〔七九〕任何比丘，同意如法羯磨，而事後言不平者，波逸提。</p>
<p class="body_margin-n05-1">〔八〇〕任何比丘，於僧伽提議決斷時，不同意，起座而去者，波逸提。</p>
<p class="body_margin-n05-1">〔八一〕任何比丘，由和合僧施與衣後，言：「諸比丘隨親厚，將僧之所得物轉贈他人。」而言不平者，波逸提。</p>
<p class="body_margin-n05-1">〔八二〕任何比丘，明知已決定供養僧之所得物，卻轉施與其個人者，波逸提。</p>
<p class="head_3">第九　寶人品</p>
<p class="body_margin-n05-1">〔八三〕任何比丘，於受即位灌頂之剎帝利種王未退出寢室，后〔夫人〕亦未退出，比丘未豫告而越閾者，波逸提。</p>
<p class="body_margin-n05-1">〔八四〕任何比丘，除於伽藍或止宿處內外，見寶物或視同如寶物者若捉或令捉者，波逸提。於伽藍內或止宿處內，比丘見寶物或視同如寶物者，以為「此物之所有者將必持回」，可捉或令捉而藏置之，此為斯時之如法行也。</p>
<p class="body_margin-n05-1">〔八五〕任何比丘，不告同住之比丘而非時入村落，除有相當緊急事務者外，波逸提。</p>
<p class="body_margin-n05-1">〔八六〕任何比丘，若令〔製〕作骨製、牙製、角製之針筒者，波逸提，應打碎之。</p>
<p class="body_margin-n05-1">〔八七〕比丘作新臥牀或椅子時，其腳除下部入於臺基之部分，依佛指之八指尺長而造之，若過此者，波逸提，應切斷之。</p>
<p class="body_margin-n05-1">〔八八〕任何比丘，若作臥牀及椅子而入綿者，波逸提，〔綿〕應取出。</p>
<p class="body_margin-n05-1">〔八九〕比丘作坐具時，應依尺量而作，即長為佛搩手之二搩手，寬為一搩手半，緣一搩手，此為規定之尺量，若過此者，波逸提，應切斷之。</p>
<p class="body_margin-n05-1">〔九〇〕比丘作覆瘡衣時，應依尺量而作，即長為佛搩手之四搩手，寬為二搩手，若過此者，波逸提，應切斷之。</p>
<p class="body_margin-n05-1">〔九一〕比丘作雨衣時，應依尺量而作，即長為佛搩手之六搩手，寬為二搩手，若過此者，波逸提，應切斷之。</p>
<p class="body_margin-n05-1">〔九二〕任何比丘，作佛衣量或以上者，波逸提，應切斷之。佛衣量者，即長為佛搩手之九搩手，寬為六搩手，此為佛之佛衣量也。</p>
<p class="body_margin-4">大德僧！九十二波逸提法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p class="body_right">———誦出波逸提品終———</p>
<p class="head_1">〔四提舍尼法〕</p>
<p class="body_margin-4">大德僧！今誦出四提舍尼法。</p>
<p class="body_margin-n05">〔一〕任何比丘，由入市井〔乞食〕之非親里比丘尼之手，親手接受硬食或軟食而食者，此比丘應懺悔曰：「友！我犯應受非難、不相應而當懺悔之法，我為此懺悔。」</p>
<p class="body_margin-n05">〔二〕諸比丘受在家人招請而食，於此若一比丘尼以指示者姿態站立而言：「於此與羹！於此與飯！」彼等諸比丘當拒此比丘尼：「姊！比丘等受食之間請離去！」若諸比丘中無一人拒其比丘尼而言：「姊！……請離去！」時，彼等諸比丘當懺悔：「友！我等犯應受非難、不相應而當懺悔之法，我等為此懺悔。」</p>
<p class="body_margin-n05">〔三〕凡是學地認定之諸家，任何比丘若於如是學地認定之家非受招請，又以無病之身親手接受硬食或軟食而食者，此比丘當懺悔：「友！我犯應受非難、不相應而當懺悔之法，我為此懺悔。」</p>
<p class="body_margin-n05">〔四〕具有危險恐怖之阿蘭若住處，任何比丘住於如是住處而無病，若於僧園中親手接受非豫告之硬食或軟食而食者，此比丘應懺悔：「友！我犯應受非難、不相應而當懺悔之法，我為此懺悔。」</p>
<p class="body_margin-4">大德僧！四提舍尼法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p class="body_right">———誦出提舍尼終———</p>
<p class="head_1">〔七十五眾學法〕</p>
<p class="body_margin-4">大德僧！今誦出此等眾學法。</p>
<p class="head_3">第一　全圓品</p>
<p class="body_margin-n05">〔一〕「我著內衣當覆全圓」，應當學。</p>
<p class="body_margin-n05">〔二〕「我披上衣當覆全圓」，應當學。</p>
<p class="body_margin-n05">〔三〕「我當披覆整齊而行於俗家間」，應當學。</p>
<p class="body_margin-n05">〔四〕「我當披覆整齊而坐於俗家間」，應當學。</p>
<p class="body_margin-n05">〔五〕「我當端正威儀而行於俗家間」，應當學。</p>
<p class="body_margin-n05">〔六〕「我當端正威儀而坐於俗家間」，應當學。</p>
<p class="body_margin-n05">〔七〕「我當以目注視下方而行於俗家間」，應當學。</p>
<p class="body_margin-n05">〔八〕「我當以目注視下方而坐於俗家間」，應當學。</p>
<p class="body_margin-n05">〔九〕「我當不將衣拉上而行於俗家間」，應當學。</p>
<p class="body_margin-n05-1">〔一〇〕「我當不將衣拉上而坐於俗家間」，應當學。</p>
<p class="head_3">第二　哄笑品</p>
<p class="body_margin-n05-1">〔一一〕「我當不哄笑而行於俗家間」，應當學。</p>
<p class="body_margin-n05-1">〔一二〕「我當不哄笑而坐於俗家間」，應當學。</p>
<p class="body_margin-n05-1">〔一三〕「我當低聲而行於俗家間」，應當學。</p>
<p class="body_margin-n05-1">〔一四〕「我當低聲而坐於俗家間」，應當學。</p>
<p class="body_margin-n05-1">〔一五〕「我當不搖身而行於俗家間」，應當學。</p>
<p class="body_margin-n05-1">〔一六〕「我當不搖身而坐於俗家間」，應當學。</p>
<p class="body_margin-n05-1">〔一七〕「我當不搖臂而行於俗家間」，應當學。</p>
<p class="body_margin-n05-1">〔一八〕「我當不搖臂而坐於俗家間」，應當學。</p>
<p class="body_margin-n05-1">〔一九〕「我當不搖頭而行於俗家間」，應當學。</p>
<p class="body_margin-n05-1">〔二〇〕「我當不搖頭而坐於俗家間」，應當學。</p>
<p class="head_3">第三　叉腰品</p>
<p class="body_margin-n05-1">〔二一〕「我當不以手叉腰張肘而行於俗家間」，應當學。</p>
<p class="body_margin-n05-1">〔二二〕「我當不以手叉腰張肘而坐於俗家間」，應當學。</p>
<p class="body_margin-n05-1">〔二三〕「我當不纏頭而行於俗家間」，應當學。</p>
<p class="body_margin-n05-1">〔二四〕「我當不纏頭而坐於俗家間」，應當學。</p>
<p class="body_margin-n05-1">〔二五〕「我當不以膝行往俗家間」，應當學。</p>
<p class="body_margin-n05-1">〔二六〕「我當不以散亂姿態而坐於俗家間」，應當學。</p>
<p class="body_margin-n05-1">〔二七〕「我當注意受施食」，應當學。</p>
<p class="body_margin-n05-1">〔二八〕「我當注意鉢而受施食」，應當學。</p>
<p class="body_margin-n05-1">〔二九〕「我當受適量之汁」，應當學。</p>
<p class="body_margin-n05-1">〔三〇〕「我當受滿鉢之施食」，應當學。</p>
<p class="head_3">第四　注意品</p>
<p class="body_margin-n05-1">〔三一〕「我當注意食施食」，應當學。</p>
<p class="body_margin-n05-1">〔三二〕「我當注意鉢而食施食」，應當學。</p>
<p class="body_margin-n05-1">〔三三〕「我當順次食施食」，應當學。</p>
<p class="body_margin-n05-1">〔三四〕「我當食與汁同量之施食」，應當學。</p>
<p class="body_margin-n05-1">〔三五〕「我當不從中央揉捏而食施食」，應當學。</p>
<p class="body_margin-n05-1">〔三六〕「我當不為得更多湯汁或加味物而以飯覆之」，應當學。</p>
<p class="body_margin-n05-1">〔三七〕「我無病，當不為己乞汁、飯而食」，應當學。</p>
<p class="body_margin-n05-1">〔三八〕「我當不心存不滿而眺視他人之鉢」，應當學。</p>
<p class="body_margin-n05-1">〔三九〕「我當不作過大之飯球」，應當學。</p>
<p class="body_margin-n05-1">〔四〇〕「我當作圓形飯球」，應當學。</p>
<p class="head_3">第五　飯球品</p>
<p class="body_margin-n05-1">〔四一〕「我當不於飯球未近口邊時即張口」，應當學。</p>
<p class="body_margin-n05-1">〔四二〕「我於食時當不將手全部塞入口中」，應當學。</p>
<p class="body_margin-n05-1">〔四三〕「我當不以口含飯球而言談」，應當學。</p>
<p class="body_margin-n05-1">〔四四〕「我當不將食物投入口中而食」，應當學。</p>
<p class="body_margin-n05-1">〔四五〕「我當不囓飯球而食」，應當學。</p>
<p class="body_margin-n05-1">〔四六〕「我當不脹滿口而食」，應當學。</p>
<p class="body_margin-n05-1">〔四七〕「我當於食時不搖手」，應當學。</p>
<p class="body_margin-n05-1">〔四八〕「我當不於食時撒落飯粒」，應當學。</p>
<p class="body_margin-n05-1">〔四九〕「我當不於食時吐舌」，應當學。</p>
<p class="body_margin-n05-1">〔五〇〕「我當不於食時喳喳作聲」，應當學。</p>
<p class="head_3">第六　吸食品</p>
<p class="body_margin-n05-1">〔五一〕「我當不作簌簌聲而食」，應當學。</p>
<p class="body_margin-n05-1">〔五二〕「我當不䑛手而食」，應當學。</p>
<p class="body_margin-n05-1">〔五三〕「我當不䑛鉢而食」，應當學。</p>
<p class="body_margin-n05-1">〔五四〕「我當不䑛唇而食」，應當學。</p>
<p class="body_margin-n05-1">〔五五〕「我當不以被食物所污之手持水瓶」，應當學。</p>
<p class="body_margin-n05-1">〔五六〕「我當不以混有飯粒之洗鉢水捨棄於俗家間」，應當學。</p>
<p class="body_margin-n05-1">〔五七〕「我當不對無病而手持日傘者說法」，應當學。</p>
<p class="body_margin-n05-1">〔五八〕「我當不對手持杖者說法」，應當學。</p>
<p class="body_margin-n05-1">〔五九〕「我當不對無病而手持刀者說法」，應當學。</p>
<p class="body_margin-n05-1">〔六〇〕「我當不對無病而手持武器者說法」，應當學。</p>
<p class="head_3">第七　草覆品</p>
<p class="body_margin-n05-1">〔六一〕「我當不對無病而穿草履者說法」，應當學。</p>
<p class="body_margin-n05-1">〔六二〕「我當不對無病而穿鞋者說法」，應當學。</p>
<p class="body_margin-n05-1">〔六三〕「我當不對無病而坐於乘坐物者說法」，應當學。</p>
<p class="body_margin-n05-1">〔六四〕「我當不對無病而臥牀者說法」，應當學。</p>
<p class="body_margin-n05-1">〔六五〕「我當不對無病且以散亂姿態而坐者說法」，應當學。</p>
<p class="body_margin-n05-1">〔六六〕「我當不對無病而纏頭者說法」，應當學。</p>
<p class="body_margin-n05-1">〔六七〕「我當不對無病而覆面者說法」，應當學。</p>
<p class="body_margin-n05-1">〔六八〕「我當不坐於地上，為無病而坐於座牀者說法」，應當學。</p>
<p class="body_margin-n05-1">〔六九〕「我當不坐於低坐為無病而坐於高座者說法」，應當學。</p>
<p class="body_margin-n05-1">〔七〇〕「我當不立著為無病而坐者說法」，應當學。</p>
<p class="body_margin-n05-1">〔七一〕「我當不行於後為無病而行於前者說法」，應當學。</p>
<p class="body_margin-n05-1">〔七二〕「我當不行於道外為無病而行於道中者說法」，應當學。</p>
<p class="body_margin-n05-1">〔七三〕「我無病時，當不站立大、小便」，應當學。</p>
<p class="body_margin-n05-1">〔七四〕「我無病時，當不於青草上大、小便及唾痰」，應當學。</p>
<p class="body_margin-n05-1">〔七五〕「我無病當不於水上大、小便及唾痰」，應當學。</p>
<p class="body_margin-4">大德僧！眾學法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p class="body_right">———誦出眾學法終———</p>
<p class="head_1">〔七滅諍法〕</p>
<p class="body_margin-4">大德僧！今誦出此七滅諍法。</p>
<p class="body_margin-4">每諍論生起為止靜而滅除之——</p>
<p class="body_margin-n05">應與現前毘尼、</p>
<p class="body_margin-n05">應與憶念毘尼、</p>
<p class="body_margin-n05">應與不癡毘尼、</p>
<p class="body_margin-n05">應作自言治、</p>
<p class="body_margin-n05">多人語、</p>
<p class="body_margin-n05">覓罪相、</p>
<p class="body_margin-n05">如草覆地。</p>
<p class="body_margin-4">大德僧！七滅諍法已誦竟。於此，我今問諸大德：「於此事得清淨耶？」再問：「於此事得清淨耶？」三次問：「於此事得清淨耶？」今諸大德於此事得清淨，是故默然，我如是知解。</p>
<p class="body_right">———滅諍法終———</p>
<p class="body_margin-4">大德僧！已誦出因緣、已誦出四波羅夷法、已誦出十三僧殘法、已誦出二不定法、已誦出三十捨墮法、已誦出九十二單墮法、已誦出四悔過法、已誦出眾學法、已誦出七滅諍法。凡是已收入佛之戒經，正確含攝於戒經者，盡於每半月誦出，由此一切和合、歡喜、無諍而修學之。</p>
<p class="body_right">———比丘波羅提木叉終———</p>
</body>